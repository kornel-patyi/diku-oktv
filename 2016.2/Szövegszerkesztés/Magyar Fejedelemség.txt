Magyar Fejedelemség
  Magyar Fejedelemség
895 körül – 1001. január 1.
Magyar Fejedelemség címere
Magyar Fejedelemség zászlaja
Általános adatok
FõvárosaEsztergom és Székesfehérvár
Hivatalos nyelvek
magyarVallás
õsmagyar vallás
Kormányzat
Államforma
monarchia
Dinasztia
Árpád-ház
  A Magyar Nagyfejedelemség vagy Magyar Fejedelemség az elsõ államnak tekintett képzõdmény volt a Kárpát-medence területén, amelyet a honfoglalás után, 895 környékén alapítottak meg, és amelynek államisága az egy évszázados léte folyamán fokozatosan alakult ki. Egészen a Magyar Királyság megalapításáig 1000-ig állt fenn, amely uralkodóháza révén ennek jogutódja. Mindkét államalapítási esemény ugyanahhoz az dinasztiához kötõdik, az elsõ Árpád fejedelem, a második I. István király személyében.
Vérszerzõdés
  Az elsõ magyar fejedelemnek Álmost tekintik, akinek születését így írja le Anonymus, Béla király jegyzõje, a Magyarok cselekedeteirõl (Gesta hungarorum) címû krónikájában:
„Eleud filius Vgeg ex filia Eunodbilia in Scytia genuit filium, qui nominatur Almus ab eventu, quia mater eius in sompno innotuerat avis quasi in forma austuris veniens, dum esset gravida, et quod de utero eius egrederentur torrens ac in terra non sua multiplicaretur. Ideoque factum fuit, quod de lumbis eius gloriosi reges propagarentur. Quia vero sompnium in lingua nostra dicitur alm, et illius ortus per sompnium fuit prenosticatus, ideo ipse vocatus est Almus qui fuit Eleud, qui fuit Vgeg, qui fuit Ed, qui fuit Chaba, qui fuit Ethele […]”
  Pais Dezsõ fordításában:
„Eleud, Ugek fia Szkítiában Eunodbilia leánytól egy fiút nemzett, kit Álmosnak neveztek el arról az eseményrõl, hogy anyjának álomban úgy tûnt, egy madár, héja formájában jõve, õt teherbe ejtette, és hogy méhébõl egy sebes patak indult meg, de nem a saját földjén sokasodott meg. Ezért történt, hogy ágyékából dicsõ királyok származnak. Mivel pedig a sompniumot nyelvünkön alm-nak mondják, és hogy maga a születés álom által volt elõre bejelentve, ezért hívták õt magát Álmosnak, ki volt Eleud, ki volt Ugek, ki volt Ed, ki volt Csaba, ki volt Etele […] fia.”
Székely Bertalan: A Vérszerzõdés  Anonymus (Magistri P. Belae regis notarii) a krónikaíró, feltehetõen III. Béla magyar király jegyzõje volt. Az általa írt történetben a vérszerzõdés eseménye volt a kiindulópontja a magyar törzsek honfoglalásának, amely Álmos vezérré választásakor, a magyarok akkori szállásterületének megváltoztatásának idõpontjában történt a 9. században. A szerzõdés pontos tartalmára és lefolyására vonatkozóan azonban csak a késõbb készült krónikák és a magyar nép körében ismert mondák, regék és szájhagyomány állnak rendelkezésre.
  Anonymus szerint a honfoglalás elõtt „Szkítiában” hét fejedelmi férfi kötött szövetséget:
* Álmos, Árpád apja
* Elõd, Szabolcs apja, „akitõl a Csák nemzetség származik”
* Kend (Kond, Kund), „Korcán (Kurszán) apja”
* Ond, Ete apja, „akitõl a Kalán nemzetség és a Kölcse nemzetség származik”
* Tas, Lél (Lehel) apja
* Huba, „akitõl a Szemere nemzetség származik”
* Tétény (Töhötöm), Horka apja, „a Horkának fiai voltak Gyula és Zombor, akiktõl a Maglód nemzetség származik”
  Bíborban született Konstantin pedig így ír a törzsekrõl:
„Prima a Chazaris evulsa haec Cabarorum gens est, quam dixi, secunda Nece, tertia Megere, quarta Curtugermati, quinta Tariani, sexta Genach, septima Care, octava Case.”
– Constantinus VII Porphyrogenitus: De administrando imperio
  Moravcsik Gyula fordításában:
„Elsõ a kabaroknak a kazároktól elszakadt, elõbb említett törzse, második a Nyekié, harmadik a Megyerié, negyedik a Kürtügyermatué, ötödik a Tarjáné, hatodik Jeneh, hetedik Kérié, nyolcadik Keszié.”
– Bíborban született Konstantin: A birodalom kormányzásáról
  Anonymus, így írt a Gesta Hungarorum címû krónikájában a vérszerzõdés elõzményeirõl és lefolyásáról:
„Szcítia földje túlontúl megtelt az ott született népek sokaságával… Akkor a választásuk arra esett, hogy majd Pannónia földjét keresik fel. Errõl ugyanis a szállongó hírbõl azt hallották, hogy az Attila király földje, akinek az ivadékából Álmos vezér, Árpád apja származott. Ámde a hét fejedelmi személy közös és igaz értelemmel belátta, hogy a megkezdett útnak végére nem járhat, hacsak vezér és parancsoló nem lesz felette. Tehát a hét férfiú szabad akarattal és egyetértéssel vezérül és parancsolóul választotta magának, sõt fiai fiainak is a végsõ nemzedékig Álmost… Majd a fent említett férfiak mindegyike Álmos vezérért - pogány szokás szerint - saját vérét egy edénybe csorgatta, s esküjét ezzel szentesítette. …Akkor közakarattal Álmos vezérnek ezt mondták: »A mai naptól kezdve téged vezérünkké és parancsolónkká választunk, s ahova a szerencséd visz, oda követünk téged…”
– Anonymus: Gesta Hungarorum
Honfoglalás, a Fejedelemség alapítása
  A Képes krónika 21. lapja. A felsõ nagy miniatúra a magyarok bejövetelét Pannóniába, a "D" iniciálé bizonytalan, hogy Elõdöt, vagy Árpádot, az "A" iniciálé szintén bizonytalan, hogy Álmost, vagy Árpádot ábrázolja
„Az Úr megtestesülése után hatszázhetvenhetedik évben, száz évvel Attila király halála után nyelvén magyarok vagy hunok, latinul pedig ungarusok, III. Constantinus császár és Zakariás pápa idejében ismét benyomultak Pannoniába. Áthaladtak a besenyõk, fehér kunok országán, Szuzdálián és a Kijev nevû városon, majd a hegyeken át valamely tartományba érkeztek, ahol számtalan sok sast láttak; itt meg nem maradhattak a sasoktól, mert azok úgy ellepték a fákat, mint a legyek, elemésztették vágómarháikat, sõt még lovaikat is; azt akarta ugyanis Isten, hogy minél hamarább szálljanak le Magyarországba. Azon túl három hónapig ereszkedtek le a hegyekbõl, és eljutottak Magyarország, illetve Erdõelve határára; nem tetszett ez az említett népeknek. Itt hét földvárat építettek, ott õrizték feleségeiket és jószágaikat; egy ideig ott maradtak, azért nevezik azt a részt a németek mai napig Siebenburgnak vagyis Hétvárnak.”
– Chronicon Pictum, Képes krónika Fordította: Geréb László
Honfoglaláskori zászló  Habár László Gyula történész szerint a magyarság két lépcsõben foglalta el a Kárpát-medencét, a legelterjedtebb, hagyományos nézet szerint a magyarok egy lépcsõben szállták meg a Kárpát-medencét. Egymáshoz idõben közeli forrásban a Konstantin-legendában és a Szent Bertin Évkönyvben is szerepel a magyarok népére való hivatkozás, az Ungri népnév, 881-ben pedig már az Ungrik társaságában a kabarok is részt vettek a kalandozó hadjáratokban. 
  A honfoglaló törzsek eszerint 895 táján telepedtek meg a Kárpát-medence alföldi területein. Bíborbanszületett Konstantin a Bulcsú harka vezetésével nála járt magyar küldöttség elmondása alapján azt írja, hogy a magyarok elsõ vezetõje, a fejedelem (arkhón) mellett két fontos tisztség volt, a nagyobbik rangú gyila és a kisebbik rangú karha. A magyarokat jól ismerõ VI. León bizánci császár ezt írta:
 „Ez a nép tehát, mint amely egy fõ alatt áll, feljebbvalóitól kemény és súlyos büntetéseket szenved elkövetett vétkeiért, s mint amelyet így nem szeretet, hanem félelem tart féken, a fáradalmakat és nehézségeket derekasan tûri, dacol a hõséggel és faggyal és a szükségesekben való egyéb nélkülözéssel, lévén nomád nép.” 
  Történészek szerint a honfoglaló magyar törzsszövetség élén kazár mintára két fejedelem állt: a kende és a gyula. 
„Tudnivaló, hogy Árpád, Turkia nagy fejedelme négy fiat nemzett: elsõnek Tarkacsut, másodiknak Jeleget, harmadiknak Jutocsát, negyediknek Zoltánt. Tudnivaló, hogy Árpád elsõ fia, Tarkacsu nemzette fiát, Tevelit, a második fiú, Jeleg nemzette fiát, Ezeleget, a harmadik fiú, Jutocsa nemzette fiát, Falicsit, a mostani fejedelmet, a negyedik fiú Zoltán nemzette fiát, Taksonyt. Tudnivaló, hogy Árpád fiai mind meghaltak, de unokái, Fali, Tasi és Taksony életben vannak	”
– Bíborbanszületett Konstantín: A birodalom kormányzásáról
  Ekkoriban I. Szvatopluk morva fejedelem fiainak birodalma már széthullóban volt, ami megkönnyítette a dolgukat. 902-re a Kárpát-medence egész területét irányításuk alá vonták, bár az állataik miatt fõként az Alföld, Mezõföld, Kisalföld, Csallóköz és Szerémség területein telepedtek le, ahol megfelelõ minõségû legelõk álltak rendelkezésre. E nézet szerint az itt lakó, fõleg avar és szláv eredetû népek nem éltek túl sûrûn a vidéken és pár emberöltõ alatt beolvadtak az új jövevények társadalmába. Ha földmûvelésben nem is, állattartásban valószínûleg volt mit tanulniuk a magyaroktól, akik ridegtartással, téli takarmányozás nélkül nevelték állataikat a hódítással létrehozott steppei birodalomban.
Kalandozások
Az augsburgi csata Hektor Mülich(1415-1490) illusztrációján  A 9. század végén, 10. század elején a Kárpát-medencében letelepedõ magyar törzsi társadalom vezetõi, fegyveres kíséretük fenntartásának céljából, részben zsákmányszerzés végett, legtöbbször a kor európai hatalmaival szövetségében indítottak a korban támadó háborúkat, melyeket a magyar történetírás „kalandozó hadjáratoknak” nevez.
„Ügyesen kilesik a kedvezõ alkalmakat és ellenségeiket nem annyira karjukkal és haderejükkel igyekeznek leverni, mint inkább csel, rajtaütés és a szükségesekben való megszorítás útján. 
Sok gondot fordítanak rá, hogy gyakorolják magukat a lóhátról való nyilazásban is. Követi õket nagy csapat ló, mén és kanca is, részint táplálékul és tejivás végett, részint pedig sokaság látszatának keltése végett”
– Bölcs Leó bizánci császár: Taktika
  A bizonytalan, sokszor anarchikus bel- és külpolitikán felülemelkedni kívánó nyugat-európai uralkodók szívesen alkalmazták zsoldosként az Európa-szerte rettegett magyar harcosokat ügyeik rendezésére. Végül ez vezethetett a Kárpát-medencébe vissza-visszatérõ magyarok harcmodorának kiismeréséhez, melyet az elsõ vereségek közvetlen okaként tartunk számon. A kalandozó hadjáratok történetének egyik legjelentõsebb ütközete 955. augusztus 10-én zajlott az Augsburg melletti Lech-mezõn a magyar és német seregek között, és a magyarok vereségével végzõdött.
Államalapítás

A magyar Fejedelemség kiterjedése 1000 körülSzvatopluk birodalmának Nagymoráviának a kiterjedése a 9. században a magyar honfoglalásigA honfoglaló magyar törzsek szállásterületeiA magyarság kalandozó hadjáratai Európában a 10. században  Géza fejedelem Bizánc helyett a nyugat-európai államokhoz hasonlóan Róma felé fordult és a római rítusú egyházszervezetet honosította meg a fejedelemségében, 973-ban követeket küldött a német-római császárhoz, I. Ottó császárhoz, és római keresztény papokat, hittérítõket kért tõle. Géza nagyfejedelem idõben felismerte a magyarság európai állammá alakulásának lehetõségét és szükségességét. Ez a felismerés arra, sarkallta, hogy fia nevelését és oktatását a fejedelmi udvarába érkezõ római papokra bízza, akik fiát István néven meg is keresztelték. Hartvik püspök legendája szerint Istvánt Adalbert prágai püspök nevelte, megkeresztelése is az õ nevéhez fûzõdik valamint valószínûleg István házasságát is õ hozta tetõ alá Gizella bajor hercegnõvel. Géza az öröklésben a hagyományos seniorátus (a nemzetség legidõsebb élõ férfi tagjának öröklési joga) helyett a keresztény-germán primogenitúrát (az elsõ szülött fiú öröklési joga) akarta érvényesíteni.
  Géza halála után a pogányok támogatását élvezõ Koppány következett volna a fejedelmi trónon. Koppány Tar Szerénd fia, aki Géza másodunokatesvére és Árpád egyik fiának Tarkacsunak az unokája. István anyjával, Saroltával – levirátust akart megvalósítani, s a fõhatalomért folyó versengést fegyverrel kellett eldönteni. István ezért német segítséggel legyõzte. 1000 és 1001 évfordulóján, karácsonykor II. Szilveszter pápától koronát kapott és Esztergomban vagy Székesfehérvárott királlyá koronáztatta magát. Akkoriban ugyanis Karácsonytól számították az Újévet. Ezzel megszületett a keresztény Magyar Királyság, amely több mint kilenc évszázadig állt fenn a Kárpát-medence területén. A magyarság ettõl az eseménytõl kezdve az „államalapító” István személyében nem egyszerûen az elsõ magyar uralkodót vagy a katolikus egyház egyik szentjét tisztelte, hanem elsõsorban azt a mitikus õst, akitõl a magyar királyok hatalma és az alattvalók jogai erednek.
  
