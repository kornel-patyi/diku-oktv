Franciaország gazdasága és közlekedése
Gazdaság
Gazdasági mutatók
GDP (nominális)	2,7 billió $ (2019)
GDP növekedési ráta	-4,3% (2020 Q3)
Egy főre jutó GDP (PPP)	49 435 $ (2019)
Államadósság	2,3 billió € (2019)
Államadóssági ráta	98,1% (2019)
Infláció	0% (2020. október)
Foglalkoztatottsági ráta	65,1% (2020 Q3)
Munkanélküliségi ráta	9% (2020 Q3)
Minimálbér	1 539 € (2020)
Az ország a fejlett országok sorába tartozik, tagja a G8-nak, és 2005-ben a Föld hatodik legnagyobb gazdaságát tudhatta magának, 2118 milliárd dolláros GDP-vel. Mindazonáltal az egy főre jutó GDP szerinti európai rangsorolásban csak a 9-edik volt 25-ből az Eurostat szerint, és világszinten a 17-edik.
Gazdasági ágazatok
Az ország ásványkincsekben gazdag. Elzász-Lotharingiában kősó, kálisó, feketekőszén, barnakőszén, egyéb lelőhelyeken rézérc, ezüstérc, bauxit, vasérc és kősó fordul elő.
Az országra a gépgyártás, azon belül a személygépkocsi, a hajó, a repülő, a vonat és az elektromos gépek gyártása jellemző. Ezeknek főbb központjai:
személygépkocsi-gyártás: Párizs, Rennes, Lyon és Lille
vonatgyártás: Párizs
hajógyártás: Lille, Nantes, Marseille, Le Havre, Brest
elektromos gépek gyártása: Párizs, Besançon, Metz, Lyon
egyéb gépipar (mezőgazdasági gépek stb.): Rennes, Párizs, Lille, Strasbourg, Nancy, Lyon
Vegyipar is jellemzi az országot, legjobban a kőolaj-feldolgozás számít, melynek központjai: Nantes, Bordeaux, Marseille és Dunkerque, gyógyszergyártás (Párizs), és még egyéb vegyipari ágazatok (műtrágyagyártás) melynek központjai Bordeaux, Marseille, Párizs, Strasbourg, Rennes, Nantes és Lyon.
Nehézipari központok a Rhône-völgyben és legészakabbra fordulnak elő. Itt a vas- és acélkohászat jellemző, központjai: Lille, Grenoble és Marseille, színesfémkohászat Nantes és Grenoble városokban fordul elő. Óragyártás Besançonban, atomipar Cherbourgban van.
Az országban elterjedt a könnyűipar. A textilipar központjai: Párizs, Bordeaux, Lille, Nancy, Dijon és Strasbourg. Papíripar Rouenben és Gerebenben, faipar Nancyben, nyomdaipar Párizsban, bőripar pedig Grenoble-ban fordul elő. Egyéb könnyűipari ágazatok megtalálhatók Limoges, Párizs és Dijon városokban.
Élelmiszeripar főbb központjai: Le Havre, Párizs, Toulouse, Montpellier, Marseille, Nancy, Strasbourg, Orléans, Tours és Rennes. Borászat Reimsben és Bordeauxban fordul elő.
Energiatermelés
Franciaország a világ második legnagyobb atomenergia-termelője, az Amerikai Egyesült Államok után. A teljes áramtermelés megoszlása %-ban:
Nukleáris energia:	85%
Megújuló energiaforrások:	14%
Gázolaj és földgáz:	1%
Gazdasági adatok (1980 óta)
Év	GDP	GDP növekedés	Infláció	Költs. egy.
	milliárd euróban	reál	százalékban	a GDP %-ban
1980	453,2	növekedés1,8%	13%	csökkenés−0,4%
1985	növekedés760,5	növekedés1,6%	5,8%	csökkenés−2,9%
1990	növekedés1 058,6	növekedés2,9%	növekedés0,3%	csökkenés−2,4%
1995	növekedés1 225,0	növekedés2,1%	növekedés1,8%	csökkenés−5%
2000	növekedés1 485,3	növekedés3,9%	növekedés1,8%	csökkenés−1,3%
2005	növekedés1 772,0	növekedés1,7%	növekedés1,9%	csökkenés−3,2%
2010	növekedés1 998,4	növekedés1,9%	növekedés1,7%	csökkenés−6,8%
2015	növekedés2 198,4	növekedés1%	növekedés0,1%	csökkenés−3,6%
2018	növekedés2 353,1	növekedés1,8%	2,1%	csökkenés−2,5%
Külkereskedelem
Exporttermékek: műszaki berendezések és alkatrészek, repülőgép, műanyagok, vegyipari termékek, gyógyszeripari termékek, vas és acél, italok (bor).
Importtermékek: műszaki berendezések és alkatrészek, járművek, nyersolaj, vegyipari termékek.
Legfőbb kereskedelmi partnerek 2016-ban:
Export:
Németország	16%
Spanyolország	7,6%
USA	7,3%
Olaszország	7,2%
Egyesült Királyság	7%
Belgium	6,8%
Import
Németország	19,3%
Belgium	10,6%
Hollandia	7,9%
Olaszország	7,8%
Spanyolország	7%
USA	5,8%
Közlekedés
Közút – Az ország 1 028 446 km közúttal büszkélkedhet. Az úthálózat Párizs környékén a legsűrűbb, az utak és autópályák látszólag az egész országból itt találkoznak. A francia közutakon jelentős nemzetközi gépjárműmennyiség is áthalad. Az utak és a nagyvárosok közelében futó autópályák ingyenesek, a városok között viszont az autópályák használatáért fizetni kell. Az autópiacot a hazai gyártók, a Renault (27%-os piaci részesedés), a Peugeot (20,1%) és a Citroën (13,5%) uralják. Franciaország büszkélkedhet a világ legmagasabb közúti hídjával, a Millau völgyhíddal, és még sok más fontos híddal, olyanokkal, mint például a Normandia híd.
Vasút – Franciaország vasúthálózata a legnagyobb Nyugat-Európában. A vasúti közlekedésben a legfontosabb szerepet a nemzeti vasúttársaság, az SNCF játssza. Az SNCF üzemelteti a Thalys, Eurostar és a TGV nagysebességű vasúthálózatot. Az Eurostar az Egyesült Királyságot köti össze az európai kontinenssel a Csatorna-alagúton keresztül. Franciaország Andorrán kívül minden szomszédjával létesített vasúti összeköttetést. A nagyvárosi közlekedésben metrók és villamosok egészítik ki a buszjáratokat.
Légi közlekedés – Országszerte 478 repülőtér található Franciaországban. A Párizs vonzáskörzetében fekvő Charles de Gaulle nemzetközi repülőtér az ország legnagyobb és legforgalmasabb légi kikötője. Franciaország nemzeti légitársasága az Air France, bár mellette még sok kisebb privát társaság is üzemeltet repülőjáratokat. Az Air France a világ egyik legnagyobb légitársasága, az Air France-KLM csoport egyik leányvállalata, a SkyTeam légitársaság-szövetség egyik alapító tagja. Az Air France 20 franciaországi és 83 ország 150 külföldi célállomására indít menetrend szerinti utas- és teherszállító járatot.
Vízi közlekedés – Az országban tíz jelentősebb kikötő található, a legnagyobb ezek közül Marseille a Földközi-tenger partján. Csaknem 15 000 km csatorna szeli át Franciaországot. A Canal du Midi a Garonne folyón keresztül köti össze az Atlanti-óceánt a Földközi-tengerrel. A Canal du Midi történelmi jelentőségű. A csatorna hossza 240 km és Toulouse városától Sète kikötőig nyúlik (ez utóbbit azért alapították, hogy a csatornának a keleti végpontja legyen.)
