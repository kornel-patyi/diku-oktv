Rövid pályás úszó Eb: Hosszú , Verrasztó Dávid és Cseh aranyérmes

Verrasztó Dávid 400 méter vegyesen, Hosszú Katinka 100 méter háton, Cseh László pedig 100 m pillangón lett elsõ a netanyai rövid pályás úszó Európa-bajnokságon. Gyurta Dániel a 200 m mell, Kapás Boglárka a 800 m gyors döntõjét zárta másodikként.

GYURTA DANI MÁSODIK, A VILÁGCSÚCSA MEGMARADT
Gyurta Dániel az egyes pályán úszva elérte célját, megszerezte a második helyet 200 méter mellen, ráadásul az elsõként célba érõ német Marco Koch nem tudta megjavítani a magyar kiválóság 2:00.48-as világcsúcsát.
„Ebben ma ennyi volt, talán egy picit lehetett volna jobb az idõ, de már délelõtt is mondtam: nekem ma a második hely lehet a célom – idézi a Magyar Úszószövetség Facebook-oldala Gyurta Dánielt. – Az olimpiára készülök, a rövid pályás Eb miatt nem akartam megállni, nem akartam rápihenni, puskaport ellõni. Az egész õsszel öt huszonötös edzést csináltunk, azaz egyértelmûen nem ez az esemény van a célkeresztben, hanem Rio.”
VERRASZÓ DÁVID APUTESTTEL ARANYÉRMES
Verrasztó Dávid a férfi 400 m vegyes fél távjánál minimális hátránnyal még a második helyen fordult, utána viszont elõzött, és viszonylag nagy elõnyre tett szert. Úgy tûnt, hogy az utolsó 25 méteren a brit Roberto Pavoni legyõzi Verrasztót, õ azonban újítani tudott, és megszerezte a mieink harmadik aranyérmét Netanyában. Az elsõ napon Hosszú Katinka 400 m vegyesen, míg Bernek Péter 400 m gyorson lett elsõ.
„Ez van: aputest… – mondta gyõzelme után Verrasztó Dávid. – Van rajtam vagy öt kiló, a világkupa mellett nem lehetett úgy edzeni, hogy ez lemenjen rólam. Úgyhogy ezt csakis megfelelõ taktikával lehetett ellensúlyozni, ami mûködött, bár Pavoni is nagyon okosan versenyzett, nem akart elém menni, mert tudta, hogy szeretek ráúszni az elõttem lévõre. Én viszont jól osztottam be az erõmet, ami ennek a testnek a mozgatásához kellett – 4:01.8-at akartam úszni, 2.4 sikerült, itt most a gyõzelem volt a lényeg, ez megvan, az amerikai verseny után végre jöhetnek a normális edzések.”
ÚJABB HOSSZÚ-ARANY – PICI HIÁNYÉRZETTEL
„Alapvetõen nem volt rossz úszás, de pici hiányérzet van bennem… Az a helyzet, hogy nem pihentünk rá erre a versenyre, és a rövidebb távokon ezt érzem is, nem vagyok annyira gyors, mint amikor csúcsformában vagyok. Azért persze örülök, ez mégiscsak a második aranyérmem itt!”
Ezt Hosszú Katinka nyilatkozta, miután megszerezte önmaga második, a magyar csapat negyedik aranyát a kontinenstornán. A 100 hát döntõjét 55.42-es Európa-bajnoki csúccsal nyerte meg.
Nem sokkal késõbb már a 100 m vegyes középdöntõjében ugrott vízbe, és a legjobb idõvel, 57.49-es Európa-bajnoki csúccsal jutott döntõbe. 
CSEH LÁSZLÓ: 30. SZÜLETÉSNAP, 29. EB-ARANY 
Cseh László a 30. születésnapján úszott a 100 m pillangó döntõjében, és stílszerûen, hatalmas hajrával megnyerte a versenyt. Ez már a 29. Eb-aranya, 12-t normál méretû medencében szerzett, 17-et rövid pályán. 
„Születésnapomon nyerni Eb-aranyat száz pillangón – ennél szebbet nem is kívánhatnék. Bár kicsit furcsa volt a verseny, még az életemben nem fordult elõ ilyen, hogy nem lehet tudni, mi a végeredmény, mert nem mûködik az eredményjelzõ. Azért legbelül éreztem, hogy talán én értem elõször a falhoz, de ilyen távon azért nem mehet az ember biztosra. Nagyon rákészültünk erre a számra, nagyon pontosan végigbeszéltük az edzõmmel, hogy miként kell végigcsinálnom, és ezt sikerült is maradéktalanul betartanom. Természetesen semmi partizás nincs este, nagy feladatok várnak még a következõ napokban” – nyilatkozta a Magyar Úszószövetségnek Cseh László, akinek másfél ezer ember énekelte el a Happy birthday to you címû dalocskát a diadala után. 
HA MÉG VAN NÉHÁNY MÉTER…
A nõi 800 m gyors döntõjében két magyarért szoríthattunk. Juhász Adél számára a tisztes helytállás lehetett a cél, 8:28.38-cal nyolcadikként ért célba. Kapás Boglárkának merészebb tervei lehettek, hiszen a legjobb idõvel jutott fináléba. Ötven méterrel a vége elõtt a brit Jazmin Carlin még több mint fél testhosszal vezetett, Kapás azonban óriási hajrába kezdett, és ha van még tíz méter, valószínûleg megnyeri a versenyt. Persze az ezüstérem miatt sem kell szégyenkeznie, sõt! 
„Az idõvel voltaképpen elégedett is vagyok, hiszen az egyéni legjobbam, de azért ennél is jobbat akartam, szerettem volna magyar csúcsot úszni, és hát nyerni – mondta Kapás. – Természetesen egy ezüstérem egy Európa-bajnokságon mindig nagyszerû, mégis, érzem a hajszálat a számban…”
Molnár Flóra 100 méter gyorson a 14. idõt úszta a középdöntõben, így nélküle rendezik a finálét.
