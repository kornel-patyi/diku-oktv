Rövid pályás úszó Eb: Cseh László Európa-csúccsal nyert!

Cseh László 1:49.00-s Európa-csúccsal megnyerte a férfi 200 méteres pillangóúszás döntõjét a netanyai rövid pályás Eb-n, megszerezve önmaga harmadik, a magyar csapat 11. aranyérmét. Hosszú Katinka ezüst-, Kapás Boglárka bronzérmes lett nõi 400 m gyorson. A mieink 11 arannyal, 3 ezüsttel és 1 bronzzal toronymagasan végeztek az éremtáblázat élén. 
CSEH UTCAHOSSZAL NYERT, MÉGIS CSALÓDOTT
Cseh László utcahosszal nyerte meg a férfi 200 m pillangó döntõjét, mégis csalódott volt, mert „csak” az Európa-csúcsot tudta megdönteni 1:49.00-s idejével, a 1:48.56-os világcsúcsot nem. Azért olyan nagyon nem kell elkeserednie, hiszen ez már a harmadik aranyérme volt Netanyában. Verrasztó Dávid nyolcadik lett.

„Annyira nem rossz egyedül menni elöl, de valahol mégis, mert ma világcsúcsot akartam dönteni, de ennyire magányosan nem megy – idézi a Magyar Úszószövetség Facebook-oldala Cseh Lászlót. – Jó lett volna, ha kicsit nagyobb a nyomás rajtam, legalább százötvenig, de senki nem tudott velem jönni. Nem vagyok bánatos, csak szerettem volna még jobb idõt úszni. Az úszás maga rendben volt, a fordulók is jöttek, az utolsó huszonöt lehetett volna kicsit dinamikusabb, legalább olyan, mint délelõtt.”
HÁROM SZÁZADON MÚLT HOSSZÚ HETEDIK ARANYA 
A nõi 400 m gyors döntõjében két magyarért is szoríthattunk. Hosszú Katinka az utolsó hosszra még elsõként fordult, de hiába javította meg Verrasztó Evelyn országos csúcsát, a brit Jazmin Carlin milliméterekkel megverte, így Katinka a hat netanyai aranyérme mellé begyûjtött egy ezüstöt is. Kapás Boglárka úgy lett harmadik, hogy szintén a korábbi országos csúcson belül úszott, és csak 21 századdal maradt le Carlintól. 
„Nagyon nem lenne szép, ha most savanyú képet vágnék csak azért, mert hat arany után egy ezüst jött, még ha kemény is elveszíteni egy négyszázas versenyt három századdal – mondta Hosszú Katinka. – Az a helyzet, hogy már nagyon besavasodtam a végére, ugyanaz a fájdalom kínzott, mint Kazanyban, a négyszáz vegyes végén. Itt az volt a különbség, hogy volt is valaki mellettem, aki a végén elõbb ért a falhoz. Ettõl függetlenül megvan az országos csúcs, amit oly régóta szerettem volna megdönteni, nyertem hat aranyat és egy ezüstöt, azaz úgy gondolom, ez összességében egy csodálatosan sikerült Európa-bajnokság volt.”
„Ó, nagyon örülök a második érmemnek, ez nagyon jó érzés. Minden a tervek szerint alakult, úgy gyorsultam, ahogy akartam, úgy jöttem a végén, ahogy akartam, azaz nagyon boldog vagyok!” – értékelt Kapás Boglárka.
SEBESTYÉN MEGDÖNTÖTTE HOSSZÚ CSÚCSÁT
A 18 éves Sebestyén Dalmától már a döntõbe jutás is szép teljesítmény volt 200 méter mellen, ott ráadásul Hosszú Katinka országos rekordját megdöntve a hatodik helyen végzett.
Az Eb utolsó döntõjét a férfi 4x50 méteres vegyes váltók úszták, a Földházi Dávid, Gyurta Dániel, Cseh László, Takács Krisztián összeállítású négyes az ötödik helyet szerezte meg. 

