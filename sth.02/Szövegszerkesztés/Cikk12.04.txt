Három arany pénteken: Hosszú kétszer, Cseh egyszer a dobogó tetején!

Hosszú Katinka harmadik és negyedik aranyérmét nyerte a netanyai rövid pályás úszó Európa-bajnokságon, miután a 200 méter hátúszás és a 100 méteres vegyes úszás döntõjében is gyakorlatilag csak saját magával, illetve a világcsúccsal versenyzett – a rövidebb számában ez utóbbit is legyõzte. Cseh Lászlónak 200 méter vegyesen nem volt ellenfele. A magyar küldöttség már nyolc aranyéremnél jár.

HOSSZÚ AKÁR ELÉGEDETLEN IS LEHETNE 
Már a délelõtti középdöntõ is elõrevetítette Hosszú Katinka újabb sima sikerét: 1:59.95 perces ideje nemcsak Európa-bajnoki csúcs volt, de csaknem három és fél másodperccel volt jobb, mint a második legjobb idõ. 
A délutáni döntõben így csak az volt a kérdés, hogy saját világcsúcsát (1:59.23) is megdönti-e a magyar úszónõ? 
Hosszú már az elsõ métereken élre állt, s a folytatásban folyamatosan növelte elõnyét. Ötven méternél 25 századdal a világcsúcs-részidõn belül fordult. Féltávnál pedig már 39 század másodperccel volt minden idõk legjobb idején belül.
Végül a magyar úszónõ visszavett a tempóból – a harmadik 50 métere látványosan lassabb volt –, de így is új Európa-bajnoki csúccsal (1:59.84) nyert.   
Hosszú ezzel a magyar küldöttség hatodik, saját maga harmadik aranyérmét szerezte az Európa-bajnokságon. Rajta kívül az elsõ két napon Verrasztó Dávid, Cseh László és Bernek Péter állhatott a dobogó legfelsõ fokára. Aztán néhány perccel késõbb már újabb elsõséget ünnepelhettünk.
„Ha a két évvel ezelõtti, herningi rémálomhoz hasonlítom, akkor máris csoda ez az Eb. Ha a tavalyi, dohai világbajnoksághoz, akkor persze akár elégedetlen is lehetek, mert nem sikerült a világcsúcsomat megjavítanom. A végén sajnos nem voltam annyira gyors, mint egy éve ilyenkor. És ha õszinte akarok lenni, reggel a fordulók jobbak voltak, mint most - ez hiányzott ahhoz, hogy összejöjjön a csúcs. De azért nekimegyek száz vegyesen is, csak hát jó magasra állítottam magamnak a mércét...” – idézi a Magyar Úszószövetség Hosszút.
CSEH LÁSZLÓNAK MEGGYÛLT A BAJA A MELLEL, DE FANTASZTIKUSAN ÚSZOTT 
Cseh László ugyanis fantasztikus idõvel, Európa-csúccsal megnyerte a férfi 200 méteres vegyes úszást. A magyar úszó rögtön az élre állt, az elsõ hossz után leszakította ellenfeleit. Bár egy darabig még Ryan Lochte világcsúcs-részidején belül is úszott, végül ezt a csúcsot nem tudta megdönteni.
„Nem tudnám megmondani, mikor éreztem magam utoljára ennyire jól egy kétszáz vegyes közben. Mint egy álom, olyan volt az egész. A pillangó tökéletes, a hát szintén, talán a mell nem volt annyira jó, de a gyorson helyrezökkent mindent. És igen, délelõtt már gondoltunk arra, hogy meglehet az Európa-csúcs, mert a mostani állapotomban, az új edzésmódszereknek köszönhetõen egyértelmûen azt érzem: tényleg képes vagyok bármire” – mondta Cseh.
HOSSZÚ – ÚJABB VILÁGCSÚCS 
Hosszú Katinka nyerte meg a 100 méter vegyes úszást is – ráadásul 56.67-es eredménye új világcsúcs! A negyedik aranyérmét megszerzõ magyar úszónõ kissé fáradt is lehetett volna, hisz egy órával korábban 200 méter háton gyõzött. De nem volt fáradt, sõt!
Az elsõ ötvennél „aggódtunk” is, hisz alig fél testhosszal vezetett csak az Eb elsõ számú sztárja. Aztán elkezdett versenyezni – persze csak a világcsúcs-részidõvel, a többieknek ekkor már esélyük sem volt.  Amikor Hosszú a célba csapott, az egész uszoda ünnepelte – ilyen gyorsan korábban még senki sem teljesítette a távot. 
EZ TÖRTÉNT MÉG AZ USZODÁBAN
Kétszáz pillangón Jakabos Zsuzsannáért és Szilágyi Liliánáért szoríthattunk.  Jakabos kiválóan kezdett, 50 méternél az élen fordult, s száznál is õ volt az élen. Szilágyi Liliána közben az ötödik-hatodik helyen haladt. Sajnos Jakabos számára nem a legtökéletesebb a rövid pálya, többször elmondta, hogy a sok forduló nem tesz jót a teljesítményének. Ennek megfelelõen a második százon vissza is esett Jakabos, aki végül az ötödik lett. Szilágyi a hatodik helyen csapott célba.
Takács Krisztián kapott még egy esélyt: bár az elõfutamában csak a 18. legjobb idõt úszta 50 gyorson, így nem jutott az elõdöntõbe, de a visszalépések miatt mégis ott lehetett a középdöntõben. Az elsõ futamban a hatodik lett 21.51-es idõeredménnyel, végül összességében a 10. legjobb idõvel nem jutott a fináléba. 
Gyurta Dániel a 100 méter mell elsõ elõfutamában kapott szerepet, s 57.94-es idõvel a harmadik helyen várhatta, hogy mire lesz képes a második nyolcas. Olimpiai bajnokunk végül a hetedik legjobb idõvel jutott a holnapi fináléba.
Gregorio Paltrinieri elképesztõ világcsúccsal nyerte meg az 1500 méteres gyorsúszást. Az olasz úszó ezzel Hosszú Katinka mellett a második, aki világcsúcsot úszott az Európa-bajnokságon.

