A kézilabda

A kézilabda egy labdajáték. A labdát csak kézzel szabad dobni, a kapus kivételével lábbal nem szabad hozzáérni. A csapat 16 játékosból áll, a játéktéren egy időben legfeljebb 7 játékos tartózkodhat. A többi játékos cserejátékos.

Az a csapat nyer, amelyik rendes játékidőben több gólt ér el. Ha mindkét csapat azonos számú gólt ér el, a játék döntetlen eredménnyel végződik. Abban az esetben ha továbbjutáshoz el kell dönteni a nyertest akkor 2x5 perces hosszabbítás következik. Ha ezután is döntetlen az eredmény akkor 7 méteres dobással döntik el, ki a nyertes. Egyes versenyeken a rendes játékidő letelte után egyből hétméteres dobások következnek, hosszabbítás nincs.

A kézilabdázás alapmozgásai:

futás,
ugrás,
cselezés,
dobás.

Története
Hozzávetőlegesen a századforduló környékén három, egymáshoz meglehetősen hasonló játék fejlődött ki. Az alábbi játékok a mai kézilabdázás közvetlen elődjeinek tekinthetőek:

haandbold,
torball,
hazena.

A labda
A kézilabdát bőr vagy műanyag borítású labdával játsszák, életkortól és nemtől függően eltérő méretű labdákkal.

Labdaméret	Korosztály	A labda kerülete (cm)	A labda tömege (g)

1	8–14 év közötti leányok 8–12 év közötti fiúk	50-52	290-330
2	14 év feletti nők 12–16 év közötti fiúk	53-56	320-375
3	16 év feletti férfiak	58-60	425-475 

Labdaméretek a különböző korosztályokban

További információ a Kézilabda – Wikipédia oldalon.
(https://hu.wikipedia.org/wiki/Kézilabda)