
Zala megye
Vízrajz
Domborzat
Élővilág
Közigazgatás

Vízrajz

Zala megye vízhálózata sűrű.
Felszíni vizeit a Mura (60%-ban) és a Zala (40%-ban) gyűjti be.
A Zala folyó medrének és vízgyűjtőjének nagyobb része Zala megyéhez tartozik. 
Főbb mellékvizei a Csertát is befogadó Kerka, a Szentgyörgyvölgyi-patak a Kebelével, valamint az Alsó-Válicka és a Principális-csatorna.

Domborzat

Legnagyobb része a Zalai-dombsághoz tartozik, de kissé átnyúlik a Vasi-Hegyhátra, valamint a Dunántúli-dombvidékre.
A Keszthelyi-fennsík hegyei a Bakony rendszeréhez tartoznak. 
A sűrű, csaknem párhuzamos, de dél felé kissé szétterülő völgyek rendszere morfológiailag erősen tagolja. 
Ez nem kedvezett a nagyobb települések kialakulásának, így vált jellemzővé a „szeges” falutípus.

Élővilág

A domborzati tagoltság, a sokféle talaj igen változatos növénytakarót eredményez. 
Zala megyében az erdőterület 117 000 hektár.
A megye faunája a bőséges és sokféle növénytakaró révén ugyancsak gazdag és változatos. 
A Kis-Balatonban sok madárfaj él, így a nagy kócsag, a kormorán, a kanalasgém, a nyári lúd. 


Közigazgatás
Zala megye 9 kistérségből áll.
Hévízi kistérség		
Keszthelyi kistérség	
Lenti kistérség		
Letenyei kistérség	
Nagykanizsai kistérség	
Pacsai kistérség		
Zalaegerszegi kistérség	
Zalakarosi kistérség	
Zalaszentgróti kistérség	 
Népessége nem éri el a 300.000 főt.
A megye lakosságának megközelítőleg 56%-a városlakó, 38%-a pedig valamelyik megyei jogú városban él.
